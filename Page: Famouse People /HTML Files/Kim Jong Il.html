<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Північна корея | Про Кім Чен Іра</title>
    <link rel="stylesheet" href="../CSS/moreStyles/StylesIl.css">
    <link rel="stylesheet" href="../CSS/moreStyles/forAllmoreHTMLfiles.css">
    <link rel="icon" type="image/icon" href="/Images/north-korea.ico">
</head>
<body>
    <h1>Кім Чен Ір</h1>
    <h5>
        Кім Чен Ір (кор. 김정일, 金正日, Gim Jeong(-)il, Kim Chŏngil, за системою Концевича — Кім Джон'іль; ім'я при народженні — Юрій Ірсенович Кім[8]; 16 лютого 1941, В'ятське, Хабаровський край, Російська РФСР, СРСР або 16 лютого 1942, Хакутосан, Канкьо-нандо, Генерал-губернаторство Корея, Японська імперія — 17 грудня 2011, Пхеньян, КНДР[9]) — північнокорейський державний, політичний, партійний та військовий діяч, керував КНДР 1994—2011.
Обіймав посади голови Державного комітету оборони Північної Кореї (1993—2011), генерального секретаря ЦК Трудової партії Кореї (1997—2011), Верховного головнокомандувача Корейської народної армії (1991—2011), син президента КНДР Кім Ір Сена.
На відміну від батька мав титул «Великий керівник» (위대한 령도자), раніше, до смерті батька — «Улюблений керівник» (친애하는 지도자). Його також часто називали «Полководцем» (장군).Кім Чен Ір народився, згідно з північнокорейською історіографією, 16 лютого 1942 року. Саме цей день відзначали в КНДР як національне свято. Місце народження: за офіційною версією, — табір корейських партизанів у районі гори Пекту (Північна Корея), за неофіційною, — село В'ятське, за 70 км від Хабаровська (Далекий Схід, Російська РФСР). Саме через факт народження на радянській території Кім Чен Ір отримав при народженні російське[10] ім'я Юрій та по батькові Ірсенович — Юрій Ірсенович Кім.
Дитинство провів у селі В'ятському, де розташовувалася 88-а окрема бригада Червоної армії, батальйоном якої командував його батько — майбутній керівник КНДР Кім Ір Сен. У листопаді 1945 року разом із сім'єю переїхав до Пхеньяна (Північна Корея).
Під час корейської війни 1950—1953 років із сім'єю евакуювався до Китаю. Закінчив китайську початкову школу. Після закінчення війни вступив до військового училища поблизу Пхеньяна.
В 1960—1964 роках навчався у Пхеньянському державному університеті імені Кім Ір Сена. Після його закінчення працював в особистій охороні батька, потім в апараті ЦК Трудової партії Кореї (ТПК) під керівництвом дядька Кім Ен Дю, завідувача організаційно-інструкторським відділом ЦК ТПК.
В 1970‑ті роки увійшов до вищого партійного керівництва країни.
З 24 грудня 1991 року був верховним головнокомандувачем Корейською народною армією. 20 квітня 1992 року йому присвоєно звання маршала.
З 1993 року був головою Комітету оборони КНДР. Відповідно до змін у конституції, прийнятих 5 вересня 1998 року, це «найвища державна посада, що передбачає керівництво і командування політичними, військовими і економічними силами країни». Інститут президентства в країні було скасовано. Згодом його було переобрано 5 вересня 1998 року. 3 вересня 2003 року знову переобрано на посаду голови Комітету оборони на черговий п'ятирічний термін під час першої сесії Верховного народного зібрання 11-го скликання.
8 жовтня 1997 року його було обрано генеральним секретарем ЦК ТПК. Фактично з 1994 року, після смерті Кім Ір Сена, й по 17 грудня 2011 року, коли Кім Чен Ір помер, він одноосібно керував країною і ТПК.
Кім Чен Ір — двічі герой КНДР. Його було нагороджено орденом «Державного прапора» 1-го ступеня, трьома орденами Кім Ір Сена, медаллю «Золота зірка». Загалом, він мав приблизно 120 почесних нагород і титулів різних країн світу і самої КНДР.
Автор численних робіт з теорії і практики ідей «чучхе». У Північній Кореї його називали «дорогим керівником», «дороговказною зіркою», «сонцем майбутнього».
Кім Чен Ір рідко з'являвся на публіці, виступав зазвичай тільки перед військовослужбовцями. До 2000 року за кордон не виїжджав і зустрічей із головами іноземних держав не проводив. Свій перший, неофіційний, візит провів 29—31 травня 2000 року до Китаю.
    </h5>
    <nav><a href="../Famous Peoples.html"><h1 id="Back">Назад</h1></a></nav>
</body>
<footer>
    <div>
        <h4>Copyrigth © 2021•Всі права захищені</h4>
    </div>
</footer>
</html>